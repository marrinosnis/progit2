[[ch04-git-on-the-server]]
== Το Git στον διακομιστή

(((serving repositories)))
Σε αυτό το σημείο, πρέπει να είστε σε θέση να κάνετε τις περισσότερες από τις καθημερινές εργασίες για τις οποίες θα χρησιμοποιείτε το Git.
Ωστόσο, προκειμένου να κάνετε οποιαδήποτε συνεργασία στο Git, θα χρειαστείτε και ένα απομακρυσμένο αποθετήριο Git.
Παρότι θεωρητικά μπορείτε να ωθείτε τις αλλαγές, και να τραβάτε αλλαγές από τα ατομικά αποθετήρια των συνεργατών σας, κάτι τέτοιο δεν συνιστάται διότι είναι εύκολο να μπουρδουκλώσετε τα αρχεία τους, αν δεν είστε πολύ προσεκτικοί.
Επιπλέον, θέλετε οι συνεργάτες σας να μπορούν να έχουν πρόσβαση στο αποθετήριο ακόμη και αν ο υπολογιστής σας είναι εκτός δικτύου --το να έχετε ένα πιο αξιόπιστο, κοινό αποθετήριο είναι συχνά χρήσιμο.
Επομένως, η προτιμώμενη μέθοδος συνεργασίας είναι η δημιουργία ενός ενδιάμεσου αποθετηρίου στο οποίο έχετε πρόσβαση και οι δύο και μπορείτε να ωθείτε σε ή να τραβάτε από αυτό.

Η λειτουργία ενός διακομιστή Git είναι αρκετά απλή.
Καταρχάς, πρέπει να επιλέξετε με ποια πρωτόκολλα θέλετε να επικοινωνεί ο διακομιστής σας.
Η πρώτη ενότητα αυτού του κεφαλαίου θα καλύψει τα διαθέσιμα πρωτόκολλα και τα πλεονεκτήματα και μειονεκτήματά τους.
Οι επόμενες ενότητες θα εξηγήσουν κάποιες τυπικές εγκαταστάσεις χρησιμοποιώντας αυτά τα πρωτόκολλα και πώς μπορείτε να λειτουργείτε τον διακομιστή σας με βάση αυτά.
Τέλος, θα εξετάσετε μερικές επιλογές φιλοξενίας, αν δεν σας ενοχλεί να φιλοξενείται ο κώδικάς σας σε κάποιον τρίτο διακομιστή και δεν θέλετε να υποστείτε την ταλαιπωρία της εγκατάστασης και συντήρησης του δικού σας διακομιστή.

Εάν δεν θέλετε χρησιμοποιείτε τον δικό σας διακομιστή, μπορείτε να μεταβείτε στην τελευταία ενότητα του κεφαλαίου για να δείτε μερικές επιλογές για τη δημιουργία ενός φιλοξενούμενου λογαριασμού και στη συνέχεια να προχωρήσετε στο επόμενο κεφάλαιο όπου θα συζητήσετε τα υπέρ και τα κατά της εργασίας σε ένα κατανεμημένο περιβάλλον ελέγχου.

Ένα απομακρυσμένο αποθετήριο είναι γενικά ένα _γυμνό αποθετήριο_ -- ένα αποθετήριο Git που δεν έχει κατάλογο εργασίας.
Επειδή το αποθετήριο χρησιμοποιείται μόνο ως σημείο συνεργασίας, δεν έχει κανένα νόημα να έχει κάποιο στιγμιότυπο στον δίσκο· αποτελείται μόνο από τα δεδομένα του Git.
Πιο απλά, ένα γυμνό αποθετήριο είναι το περιεχόμενο του καταλόγου `.git` του έργου σας και τίποτα άλλο.

include::book/04-git-server/sections/protocols.asc[]

include::book/04-git-server/sections/git-on-a-server.asc[]

include::book/04-git-server/sections/generating-ssh-key.asc[]

include::book/04-git-server/sections/setting-up-server.asc[]

include::book/04-git-server/sections/git-daemon.asc[]

include::book/04-git-server/sections/smart-http.asc[]

include::book/04-git-server/sections/gitweb.asc[]

include::book/04-git-server/sections/gitlab.asc[]

include::book/04-git-server/sections/hosted.asc[]

=== Ανακεφαλαίωση

Έχετε αρκετές επιλογές για το πώς να δημιουργήσετε και λειτουργήσετε ένα απομακρυσμένο αποθετήριο Git έτσι ώστε να μπορείτε να συνεργάζεστε με άλλους ή να κοινοποιείτε την εργασία σας.

Το να έχετε δικό σας διακομιστή σάς δίνει μεγάλο έλεγχο και σας επιτρέπει να τρέχετε τον διακομιστή εντός του firewall σας, αλλά η εγκατάσταση και συντήρηση ενός τέτοιου διακομιστή γενικά απαιτεί αρκετό χρόνο.
Αν τοποθετήσετε τα δεδομένα σας σε έναν φιλοξενούμενο διακομιστή, η εγκατάσταση και η συντήρηση είναι εύκολες· ωστόσο, πρέπει να σας επιτρέπεται να έχετε τον κώδικά σας σε διακομιστές τρίτων και ορισμένοι οργανισμοί δεν το επιτρέπουν.

Θα πρέπει να είναι αρκετά απλό να προσδιορίσετε ποια λύση ή ποιος συνδυασμός λύσεων είναι κατάλληλα για σας και τον οργανισμό σας.
