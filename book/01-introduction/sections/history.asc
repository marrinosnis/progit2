=== Σύντομο ιστορικό του Git

Όπως συμβαίνει με πολλά όμορφα πράγματα στη ζωή, έτσι και το Git ξεκίνησε με δυναμικές αντιπαραθέσεις και δημιουργικές καταστροφές.

Ο πυρήνας (kernel) του Linux είναι ένα έργο λογισμικού ανοιχτού κώδικα με πολύ ευρύ πεδίο(((Linux))).
Κατά την πρώτη περίοδο συντήρησης του πυρήνα του Linux (1991-2002), οι αλλαγές στο λογισμικό διανέμονταν ως επιθέματα (patches) και αρχειοθετημένα (archived) αρχεία.
Το 2002 ο πυρήνας του Linux άρχισε να χρησιμοποιεί ένα ιδιωτικό κατανεμημένο VCS, το (((BitKeeper))) BitKeeper.

Το 2005, η σχέση ανάμεσα στην κοινότητας που ανέπτυσσε τον πυρήνα του Linux και της εταιρείας που ανέπτυσσε το BitKeeper κατέρρευσε και η δωρεάν χρήση του εργαλείου ανακλήθηκε.
Αυτό προέτρεψε την κοινότητα ανάπτυξης του Linux (και ιδιαίτερα τον Linus (((Linus Torvalds))) Torvalds, τον δημιουργό του) να αναπτύξουν το δικό τους εργαλείο βασιζόμενοι στην εμπειρία που απέκτησαν κατά το διάστημα που χρησιμοποιούσαν το BitKeeper.
Κάποιοι από τους στόχους του νέου συστήματος ήταν οι εξής:

*  Ταχύτητα
*  Απλή σχεδίαση
*  Καλή υποστήριξη για έργα με μη γραμμική ανάπτυξη (με χιλιάδες παράλληλους κλάδους)
*  Πλήρως κατανεμημένο
*  Ικανό να διαχειριστεί μεγάλα έργα όπως τον πυρήνα του Linux αποτελεσματικά (κυρίως όσον αφορά στην ταχύτητα και τον όγκο των δεδομένων)

Από τη γέννησή του το 2005 και έπειτα, το Git έχει εξελιχθεί και ωριμάσει κατά τέτοιο τρόπο, ώστε αφενός να είναι εύχρηστο αφετέρου να διατηρεί αυτά τα αρχικά χαρακτηριστικά.
Είναι αξιοθαύμαστα γρήγορο, είναι πολύ αποτελεσματικό σε μεγάλα έργα και επιπλέον διαθέτει ένα απίστευτο σύστημα διαχείρισης κλάδων για μη-γραμμική ανάπτυξη (βλ. <<ch03-git-branching#ch03-git-branching>>).
