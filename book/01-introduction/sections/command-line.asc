=== Η γραμμή εντολών

Υπάρχουν πολλοί διαφορετικοί τρόποι με τους οποίους μπορείτε να χρησιμοποιήσετε το Git.
Υπάρχουν εργαλεία της γραμμής εντολών αλλά και διάφορα γραφικά εργαλεία με ποικίλες δυνατότητες.
Στο βιβλίο αυτό θα χρησιμοποιήσουμε το Git μέσα από την γραμμή εντολών.
Καταρχάς, η γραμμή εντολών είναι το μόνο εργαλείο στο οποίο μπορεί κανείς να τρέξει *όλες* τις εντολές του Git -- για λόγους απλότητας τα περισσότερα από τα γραφικά εργαλεία υλοποιούν μόνο ένα υποσύνολο των λειτουργιών του Git.
Αν γνωρίζετε πώς να χρησιμοποιείτε το Git από την γραμμή εντολών, τότε θα μπορέσετε να καταλάβετε και πώς να χρησιμοποιήσετε τα γραφικά εργαλεία. 
Όμως το αντίστροφο δεν ισχύει πάντα.
Επίσης, ενώ η επιλογή ενός γραφικού προγράμματος είναι θέμα προσωπικού γούστου, _όλοι_ οι χρήστες έχουν τα εργαλεία γραμμής εντολών εγκατεστημένα και διαθέσιμα.

Συνεπώς θεωρείτε ότι γνωρίζετε πώς να ανοίξετε την εφαρμογή Terminal στο Mac ή τη γραμμή εντολών (Command Prompt) ή το Powershell στα Windows.
Αν δεν γνωρίζετε για τι μιλάμε, ίσως χρειαστεί να αναβάλετε για λίγο την εκμάθηση του Git και να ψάξετε τα παραπάνω ώστε να μπορέσετε να παρακολουθήσετε τα υπόλοιπα παραδείγματα και τις περιγραφές του βιβλίου.
