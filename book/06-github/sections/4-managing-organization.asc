[[r_github_orgs]]
=== Διαχείριση οργανισμώνν

(((GitHub, organizations)))
Εκτός από λογαριασμούς ενός χρήστη, το GitHub έχει κάτι που ονομάζεται _οργανισμός_ (organizations).
Όπως οι προσωπικοί λογαριασμοί, οι λογαριασμοί οργανισμών έχουν έναν ονοματοχώρο όπου υπάρχουν όλα τα έργα τους, όμως διαφέρουν σε πολλά άλλα πράγματα.
Αυτοί οι λογαριασμοί αντιπροσωπεύουν μια ομάδα ατόμων με κοινή ιδιοκτησία έργων και υπάρχουν πολλά εργαλεία για τη διαχείριση υποομάδων αυτών των ατόμων.
Συνήθως αυτοί οι λογαριασμοί χρησιμοποιούνται για ομάδες ανοιχτού κώδικα (π.χ. `perl` ή `rails`) ή εταιρείες (π.χ. `google` ή `twitter`).

==== Βασικά στοιχεία οργανισμών

Είναι πολύ εύκολο να δημιουργηθεί ένας οργανισμός· απλά κάνουμε κλικ στο εικονίδιο ``+'' στην πάνω δεξιά γωνία οποιασδήποτε σελίδας του GitHub και επιλέγουμε ``New organization'' (``Νέος οργανισμός'') από το μενού.

.Το στοιχείο μενού ``New organization''.
image::images/neworg.png[Το στοιχείο μενού ``New organization''.]

Πρώτα θα πρέπει να δώσουμε ένα όνομα στον οργανισμό μας και μια διεύθυνση email ως κύριο στοιχείο επικοινωνίας για την ομάδα.
Στη συνέχεια μπορούμε να προσκαλέσουμε άλλους χρήστες να είναι συνιδιοκτήτες αυτού του λογαριασμού, εφόσον το θέλουμε.

Αν ακολουθήσουμε αυτά τα βήματα σύντομα θα είμαστε ιδιοκτήτες ενός ολοκαίνουργιου οργανισμού.
Όπως οι προσωπικοί λογαριασμοί, οι οργανισμοί είναι δωρεάν, εφόσον όλα όσα σχεδιάζουμε να αποθηκεύσουμε εκεί είναι ανοιχτού κώδικα.

Ως ιδιοκτήτης ενός οργανισμού, όταν αποσχίζουμε ένα απόθετήριο από ένα άλλο, θα έχουμε την επιλογή να το αποσχίσουμε στον ονοματοχώρο του οργανισμού μας.
Όταν δημιουργούμε νέα αποθετήρια, μπορούμε να τα δημιουργήσουμε είτε στον προσωπικό μας λογαριασμό είτε σε οποιονδήποτε οργανισμό είμαστε ιδιοκτήτες.
Μπορούμε επίσης αυτόματα να ``παρακολουθούμε'' κάθε νέο αποθετήριο που δημιουργήθηκε κάτω από αυτούς τους οργανισμούς.

Όπως και στην εικόνα <<r_personal_avatar>>, μπορούμε να ανεβάσουμε ένα avatar για τον οργανισμό μας για να τον προσωποποιήσουμε λίγο.
Επίσης, ακριβώς όπως στους προσωπικούς λογαριασμούς, υπάρχει μια σελίδα για τον οργανισμό που παραθέτει όλα τα αποθετήριά του και είναι ορατή και σε άλλους.

Τώρα θα καλύψουμε μερικά από τα πράγματα που είναι λίγο διαφορετικά σε έναν λογαριασμό οργανισμού από ότι σε προσωπικούς λογαριασμούς.

==== Ομάδες

Οι οργανισμοί συνδέονται με μεμονωμένα άτομα μέσω ομάδων, οι οποίες αποτελούν απλά μία ταξινόμηση μεμονωμένων λογαριασμών χρηστών και αποθετηρίων εντός του οργανισμού και το είδος πρόσβασης που έχουν τα συγκεκριμένα άτομα σε αυτά τα αποθετήρια.

Για παράδειγμα, ας πούμε ότι η εταιρεία μας διαθέτει τρία αποθετήρια: `frontend`, `backend` και `deployscripts`.
Θα θέλαμε οι προγραμματιστές HTML/CSS/Javascript να έχουν πρόσβαση στο `frontend` και ίσως στο `backend` και οι επιχειρησιακοί να έχουν πρόσβαση στα `backend` και `deployscripts`.
Οι ομάδες το καθιστούν αυτό εύκολο, χωρίς να χρειάζεται να διαχειριζόμαστε τους συνεργάτες για κάθε μεμονωμένο αποθετήριο.

Η σελίδα του οργανισμού μάς δείχνει έναν απλό πίνακα ελέγχου όλων των αποθετηρίων, των χρηστών και των ομάδων που βρίσκονται κάτω από αυτόν τον οργανισμό.

[[r_org_page]]
.Η σελίδα του οργανισμού
image::images/orgs-01-page.png[Η σελίδα του οργανισμού.]

Για να διαχειριστούμε τις ομάδες μας, μπορούμε να κάνουμε κλικ στην πλευρική μπάρα ``Teams'' στο δεξί μέρος της σελίδας στην εικόνα <<r_org_page>>
Αυτό θα μας φέρει σε μια σελίδα που μπορούμε να χρησιμοποιήσουμε για να προσθέσουμε μέλη στην ομάδα, να προσθέσουμε αποθετήρια στην ομάδα ή να διαχειριστούμε τις ρυθμίσεις και τα επίπεδα ελέγχου πρόσβασης για την ομάδα.
Κάθε ομάδα μπορεί να έχει πρόσβαση μόνο-για-ανάγνωση, ανάγνωση/εγγραφή ή και δικαιώματα administrator στα αποθετήρια.
Μπορούμε να αλλάξουμε το επίπεδο πρόσβασης κάνοντας κλικ στο κουμπί ``Settings'' στην <<r_team_page>>.

[[r_team_page]]
.Η σελίδα της ομάδας.
image::images/orgs-02-teams.png[]

Όταν προσκαλούμε κάποιον σε μια ομάδα, θα λάβει ένα e-mail που θα τους ενημερώνει ότι έχουν προσκληθεί.

Επιπλέον, τα `@mentions` της ομάδας (όπως π.χ. `@acmecorp/frontend`) λειτουργούν λίγο-πολύ όπως και για μεμονωμένους μεμονωμένους χρήστες με τη διαφορά ότι *όλα* τα μέλη της ομάδας αποκτούν συνδρομή στο νήμα.
Αυτό είναι χρήσιμο εάν θέλουμε να τραβήξουμε την προσοχή κάποιου σε μια ομάδα, αλλά δεν ξέρουμε ακριβώς ποιον να ρωτήσουμε.

Ένας χρήστης μπορεί να ανήκει πολλές ομάδες, οπότε μην περιορίζεστε μόνο σε ομάδες ελέγχου πρόσβασης.
Οι ομάδες ειδικού ενδιαφέροντος, όπως π.χ. `ux`, `css` ή `refactoring`, είναι χρήσιμες για ορισμένα είδη ερωτήσεων και άλλες όπως οι `legal` και `colorblind` για εντελώς άλλα.

==== Μητρώο ελέγχων

Επιπλέον, οι οργανισμοί παρέχουν στους ιδιοκτήτες πρόσβαση σε όλες τις πληροφορίες σχετικά με το τι συνέβαινε στο πλαίσιο του οργανισμού.
Μπορούμε να μεταβούμε στην καρτέλα ``Audit Log'' (``Μητρώο ελέγχων'') και να δούμε τι συνέβη σε επίπεδο οργανισμού, ποιος το έκανε και πού έγινε.

[[r_audit_log]]
.Το μητρώο ελέγχων.
image::images/orgs-03-audit.png[Το μητρώο ελέγχων.]

Μπορούμε επίσης να φιλτράρουμε συγκεκριμένους τύπους συμβάντων, συγκεκριμένους τόπους ή συγκεκριμένα άτομα.

