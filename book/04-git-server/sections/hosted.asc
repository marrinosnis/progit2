=== Επιλογές φιλοξενίας από τρίτους

Εάν θέλουμε να αποφύγουμε όλη τη δουλειά που εμπλέκεται στην εγκατάσταση του δικού μας διακομιστή Git, έχουμε αρκετές επιλογές για τη φιλοξενία των έργων μας σε έναν εξωτερικό, αποκλειστικό ιστότοπο φιλοξενίας.
Αυτή η επιλογή προσφέρει κάποια πλεονεκτήματα: ένας χώρος φιλοξενίας στήνεται γενικά γρήγορα και είναι εύκολο να εκκινήσουμε έργα σε αυτόν, ενώ δεν χρειάζεται να κάνουμε καμία συντήρηση ή παρακολούθηση του διακομιστή.
Ακόμα κι αν έχουμε εγκαταστήσει και τρέξει εσωτερικά τον δικό μας διακομιστή, μπορεί να θέλουμε να χρησιμοποιήσουμε έναν δημόσιο ιστότοπο φιλοξενίας για τον ανοιχτό κώδικά μας -- γενικά είναι ευκολότερο για την κοινότητα ανοιχτού κώδικα να μας βρει και να μας βοηθήσει.

Σήμερα υπάρχει ένας τεράστιος αριθμός επιλογών φιλοξενίας από τους οποίους μπορούμε να διαλέξουμε, η καθεμία με διαφορετικά πλεονεκτήματα και μειονεκτήματα. 
Μπορούμε να βρούμε μια ενημερωμένη λίστα στη σελίδα GitHosting στο κύριο wiki Git στη διεύθυνση https://archive.kernel.org/oldwiki/git.wiki.kernel.org/index.php/GitHosting.html[^].

Στο κεφάλαιο <<ch06-github#ch06-github>> θα καλύψουμε τη χρήση του GitHub, διότι αυτός είναι ο μεγαλύτερος διακομιστής Git και ούτως ή άλλως ίσως χρειαστεί να αλληλεπιδράσουμε με τα έργα που φιλοξενούνται σε αυτόν, αλλά υπάρχουν και άλλοι δεκάδες διακομιστές Git από τους οποίους μπορούμε επιλέξουμε αν δεν θέλουμε να δημιουργήσουμε τον δικό μας διακομιστή Git.
