[[ch03-git-branching]]
== Διακλαδώσεις στο Git

(((κλάδοι)))
Σχεδόν κάθε VCS διαθέτει κάποιας μορφής μηχανισμό διακλάδωσης. 
Διακλάδωση σημαίνει ότι αποκλίνετε από την κύρια γραμμή ανάπτυξης ώστε να μπορείτε να συνεχίσετε να εργάζεστε χωρίς να την επηρεάζετε.
Σε πολλά εργαλεία VCS, η διακλάδωση είναι μία σχετικά ακριβή διαδικασία με την έννοια ότι συχνά απαιτεί τη δημιουργία αντιγράφου του φακέλου στον οποίο βρίσκεται ο πηγαίος κώδικας, κάτι που μπορεί να είναι χρονοβόρο για μεγάλα έργα.

Κάποιοι θεωρούν ότι το μοντέλο διακλάδωσης του Git είναι το μεγαλύτερο προτέρημά του και πάντως είναι σίγουρα κάτι που κάνει το Git να ξεχωρίζει στην κοινότητα των VCS.
Γιατί είναι τόσο ξεχωριστό;
Ο τρόπος με τον οποίο το Git δημιουργεί διακλαδώσεις είναι απίστευτα ελαφρύς, κάτι που καθιστά τις εργασίες διακλάδωσης σχεδόν στιγμιαίες και τη μετάβαση από τον έναν κλάδο στον άλλο εξίσου γρήγορη. 
Σε αντίθεση με πολλά άλλα VCS, το Git ενθαρρύνει έναν τρόπο εργασίας κατά τον οποίο διακλαδώσεις και συγχωνεύσεις γίνονται συχνά, ακόμα και πολλές φορές μέσα σε μία ημέρα.
Η κατανόηση και ευχέρεια στη χρήση αυτού του χαρακτηριστικού θα σας εφοδιάσει με ένα ισχυρό και μοναδικό εργαλείο, που μπορεί να αλλάξει ολοκληρωτικά τον τρόπο με τον οποίο αναπτύσσετε εφαρμογές.

include::book/03-git-branching/sections/nutshell.asc[]

include::book/03-git-branching/sections/basic-branching-and-merging.asc[]

include::book/03-git-branching/sections/branch-management.asc[]

include::book/03-git-branching/sections/workflows.asc[]

include::book/03-git-branching/sections/remote-branches.asc[]

include::book/03-git-branching/sections/rebasing.asc[]

=== Ανακεφαλαίωση

Καλύψαμε τα βασικά της δημιουργίας και συγχώνευσης κλάδων στο Git.
Θα πρέπει πλέον να μπορείτε με αυτοπεποίθηση να δημιουργείτε κλάδους, να μεταβαίνετε σε αυτούς και να συγχωνεύετε τοπικούς κλάδους. 
Ακόμα μπορείτε να κοινοποιείτε τους κλάδους σας ωθώντας τους σε έναν κοινόχρηστο διακομιστή, να δουλεύετε με άλλους σε κοινούς κλάδους και να αλλάζετε τη βάση των κλάδων σας προτού τους μοιραστείτε με άλλους. 
Στη συνέχεια θα εξετάσουμε τι χρειάζεται ώστε να τρέξετε τον δικό σας διακομιστή που φιλοξενεί ένα αποθετήριο Git.
